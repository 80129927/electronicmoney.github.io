
<!DOCTYPE html>
<html lang="zh-CN">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <!-- 上述3个meta标签*必须*放在最前面，任何其他内容都*必须*跟随其后！ -->
    <title>张弘策生平简介 张弘策人物评价</title>

    <!-- Bootstrap -->
    <link href="https://cdn.jsdelivr.net/npm/bootstrap@3.3.7/dist/css/bootstrap.min.css" rel="stylesheet">
	<link href="../imaegs/my.css" rel="stylesheet">
    <!-- HTML5 shim 和 Respond.js 是为了让 IE8 支持 HTML5 元素和媒体查询（media queries）功能 -->
    <!-- 警告：通过 file:// 协议（就是直接将 html 页面拖拽到浏览器中）访问页面时 Respond.js 不起作用 -->
    <!--[if lt IE 9]>
      <script src="https://cdn.jsdelivr.net/npm/html5shiv@3.7.3/dist/html5shiv.min.js"></script>
      <script src="https://cdn.jsdelivr.net/npm/respond.js@1.4.2/dest/respond.min.js"></script>
    <![endif]-->
<script data-ad-client="ca-pub-8379425534940429" async src="https://pagead2.googlesyndication.com/pagead/js/adsbygoogle.js"></script>
  </head>
  <body>

      <div class="container">
		<div class="page-header">
			<h1 class="text-center">张弘策生平简介 张弘策人物评价</h1>
		</div>
        <div class="nr">
		<p>简介</p><p>张弘策，字真简，南朝梁。方城人，张安之之子，文献皇后之从父弟。自幼以孝闻名。与萧衍年相仿，后随萧衍西行，任录事参军带襄阳令。义师将起，萧衍以张弘策为辅国将军，张弘策竭尽股肱之力。平定郢城(原楚国国都，在今湖北江陵县北)，乘胜直指建业(今南京)。张弘策与武帝意志谋略相合，配合默契。凡矶浦村落行军宿营，张弘策总是提前谋划。攻取建业之后，派遣张弘策清理宫室，封检军库，整编队伍，有条不紊，秋毫无犯。迁卫尉卿。天监初封洮阳县侯。尽忠奉上，知无不为。重友情，</p><p></p><p>惜人才，尽力提拔举荐。为人宽厚，善待故交，身居高位而不骄矜，交往一如布衣。朝廷赏赐尽皆散之亲友。东昏余党孙文明作乱，杀张弘策于卫尉府，时年47岁。朝野为之悼惜。赠散骑常侍，车骑将军，追谥为愍。祀于固安乡贤祠。《梁书》、《南史》、《人名》均有载。</p><p>典籍记载</p><p>张弘策，字真简，范阳方城人，文献皇后之从父弟也。幼以孝闻。母尝有疾，五日不食，弘策亦不食。母强为进粥，乃食母所余。遭母忧，三年不食盐菜，几至灭性。兄弟友爱，不忍暂离，虽各有室，常同卧起，世比之姜肱兄弟。起家齐邵陵王国常侍，迁奉朝请、西中郎江夏王行参军。</p><p>弘策与高祖年相辈，幼见亲狎，恒随高祖游处。每入室，常觉有云烟气，体辄肃然，弘策由此特敬高祖。建武末，弘策从高祖宿，酒酣，徙席星下，语及时事。弘策因问高祖曰：“纬象云何?国家故当无恙?”高祖曰：“其可言乎?”弘策因曰：“请言其兆。”高祖曰：“汉北有失地气，浙东有急兵祥。今冬初，魏必动;若动则亡汉北。帝今久疾，多异议，万一伺衅，稽部且乘机而作，是亦无成，徒自驱除耳。明年都邑有乱，死人过于乱麻，齐之历数，自兹亡矣。梁、楚、汉当有英雄兴。”弘策曰：“英雄今何在?为已富贵，为在草茅?”高祖笑曰：“光武有云：‘安知非仆?’”弘策起曰：“今夜之言，是天意也。请定君臣之分。”高祖曰：“舅欲效邓晨乎?”是冬，魏军寇新野，高祖将兵为援，且受密旨，仍代曹虎为雍州。弘策闻之心喜，谓高祖曰：“夜中之言，独当验矣。”高祖笑曰：“且勿多言。”弘策从高祖西行，仍参帷幄，身亲军役，不惮辛苦。</p><p>五年秋，明帝崩，遗诏以高祖为雍州刺史，乃表弘策为录事参军，带襄阳令。高祖睹海内方乱，有匡济之心，密为储备，谋猷所及，惟弘策而已。时长沙宣武王罢益州还，仍为西中郎长史，行郢州事。高祖使弘策到郢，陈计于宣武王，语在《高祖纪》。弘策因说王曰：“昔周室既衰，诸侯力争，齐桓盖中人耳，遂能一匡九合，民到于今称之。齐德告微，四海方乱，苍生之命，会应有主。以郢州居中流之要，雍部有戎马之饶，卿兄弟英武，当今无敌，虎据两州，参分天下，纠合义兵，为百姓请命，废昏立明，易于反掌。如此，则桓、文之业可成，不世之功可建。无为竖子所欺，取笑身后。雍州揣之已熟，愿善图之。”王颇不怿而无以拒也。</p><p>义师将起，高祖夜召弘策、吕僧珍入宅定议，旦乃发兵，以弘策为辅国将军、军主，领万人督后部军事。西台建，为步兵校尉，迁车骑谘议参军。及郢城平，萧颖达、杨公则诸将皆欲顿军夏口，高祖以为宜乘势长驱，直指京邑，以计语弘策，弘策与高祖意合。又访宁远将军庾域，域又同。乃命众军即日上道，沿江至建康，凡矶、浦、村落，军行宿次、立顿处所，弘策逆为图测，皆在目中。义师至新林，王茂、曹景宗等于大航方战，高祖遣弘策持节劳勉，众咸奋厉。是日，仍破硃雀军。高祖入顿石头城，弘策屯门禁卫，引接士类，多全免。城平，高祖遣弘策与吕僧珍先入清宫，封检府库。于时城内珍宝委积，弘策申勒部曲，秋毫无犯。迁卫尉卿，加给事中。天监初，加散骑常侍，洮阳县侯，邑二千二百户。弘策尽忠奉上，知无不为，交友故旧，随才荐拔，搢绅皆趋焉。</p><p>时东昏余党初逢赦令，多未自安，数百人因运荻炬束仗，得入南北掖作乱，烧神虎门、总章观。前军司马吕僧珍直殿内，以宿卫兵拒破之，盗分入卫尉府，弘策方救火，盗潜后害之，时年四十七。高祖深恸惜焉。给第一区，衣一袭，钱十万，布百匹，蜡二百斤。诏曰：“亡从舅卫尉，虑发所忽，殒身祅竖。其情理清贞，器识淹济，自籓升朝，契阔夷阻。加外氏凋衰，飨尝屡绝，兴感《渭阳》，情寄斯在。方赖忠勋，翼宣寡薄，报效无征，永言增恸。可赠散骑常侍、车骑将军。给鼓吹一部。谥曰愍。”</p><p>弘策为人宽厚通率，笃旧故。及居隆重，不以贵势自高。故人宾客，礼接如布衣时。禄赐皆散之亲友。及其遇害，莫不痛惜焉。子缅嗣，别有传。</p><p>衣时。禄赐皆散之亲友。及其遇害，莫不痛惜焉。子缅嗣，别有传。</p><p></p>
		</div>
		
      </div>
<footer>
  <hr>
<div class="container" id="dibu"><p>&copy; 2020</p></div>
</footer>
<script data-ad-client="ca-pub-8379425534940429" async src="../images/my.js"></script>
  </body>
</html>
